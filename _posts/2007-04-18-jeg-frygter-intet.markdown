---
title: Jeg frygter intet
author: Brian Mørk
layout: post
permalink: /jeg-frygter-intet/
categories:
  - Generel spas
---
Jeg frygter intet. Jeg er drengen uden frygt. Eller det der bliver af ham når han bliver ældre. Jeg er den skaldede gamle mand uden frygt. Hvad skulle jeg være bange for? En løve? Pff, jeg fnyser ad en løve. En form for menneskeædende cancer? Det er ikke noget jeg frygter, det er noget jeg forventer. Ellers har jeg jo levet hele livet uden motion og med overdreven brug af sukker, fedt og koffein helt uden grund og til ingen verdens nytte. Terrorisme? Jeg bor i Kalundborg. Den dag nogen bomber Kalundborg er den dag der ikke er noget som helst tilbage i resten af verden man kan bombe. Jeg ejer ikke frygt.

<center>
  </p> <div class="bitImage bitCenter" style="width: 408px">
    <img src="http://www.abekat.net/images/zombie.jpg" alt="Jo, jeg gør." /><br /> Ikke engang det her frygter jeg.
  </div>
  
  <p>
    </center>
  </p>
  
  <p>
    Danskerne derimod, er bange. De er så bange som kun forkælede mennesker i et overflodssamfund uden reelle farer, kan være.<br /> ”Men hvad er det dog de danskere frygter så meget?” spørger du.<br /> ”Fjollerier.” Svarer jeg med en selvsikkerhed som en der ikke har frygt i sin krop.<br /> Forskere har undersøgt sagen, og det de kom frem til puttede man ind i en avis som jeg læste for ganske nylig.
  </p>
  
  <p>
    <strong>Ting danskerne er mere bange for end døden:</strong>
  </p>
  
  <p>
    <strong>Højder</strong><br /> Højder er det folk er allermest bange for, langt mere end døden. Så hvis man står på en høj klippe og kigger ned, burde man tænke ”Gid jeg faldt ned og døde!”.
  </p>
  
  <div class="bitImage bitLeft" style="width: 233px">
    <img src="http://www.abekat.net/images/dentist.jpg" alt="Ville jeg aldrig snave nogen." /><br /> Hvis drøbler havde øjne.
  </div>
  
  <p>
    <strong>Tandlæger</strong><br /> Den næstmest ultimative frygt hos danskerne er at gå til tandlægen.<br /> Det burde retssystemet udnytte.<br /> ”Thi kendes for ret, De har voldtaget og dræbt 15 nonner. Rodbehandling!!!<br /> Hvem har brug for ’Dødsgangen’ når vi har ’Venteværelset’?<br /> Dit sidste måltid? Det må du først spise en time efter. Ha ha ha!
  </p>
  
  <div class="bitImage bitRight" style="width: 108px">
    <img src="http://www.abekat.net/images/blod.jpg" alt="Smager dejligt med sukker eller sirup." /><br /> Pølsen danskerne frygter mere end døden.
  </div>
  
  <p>
    <strong>Blod</strong><br /> Danskerne er mere bange for at se blod end de er for døden. Paradoksalt nok.<br /> Hvis man er i færd med at skære skiver af en dejlig aubergine og ved et uheld snitter en mikrometer ned i ens eget levende kød og trækker en halv dråbe blod, vil en gennemsnitsdansker altså håbe at han/hun forbløder helt, bare for at slippe af med alt det væmmelige livgivende blod.
  </p>
  
  <p>
    <strong>Torden/Små rum</strong><br /> På en delt 4. plads over ting danskerne frygter mere end døden er både torden og små rum.
  </p>
  
  <p>
    Så ved I det, Al-Queda. Det er den rette terror til Dannevang. Ikke al den bomben omkring og hurlumhej med våben. Den perfekte måde at skræmme en gennemsnitsdansker til døde, er altså at lukke ham/hende inde i en lille elevator på 120 etage i tordenvejr. Sammen med en blødende tandlæge.<br /> Jeg sender et girokort.
  </p>