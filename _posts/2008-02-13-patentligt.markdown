---
title: Patentligt
author: Thor Frølich
layout: post
permalink: /patentligt/
categories:
  - Generel spas
---
<div class="bitImage bitRight" style="width: 201px">
  <img src="http://www.abekat.net/wp-content/images/inventor.jpg" alt="Jeg har også et patent på min mund!" /></p> <p>
    Bilag 1: Foto af et ansigt. Mit.
  </p>
</div>

Til hvem det måtte vedrøre på Pantentkontoret,

Jeg skriver fordi mit sidste forsøg på at få Jer i tale mislykkes grundet en række uheldige misforståelser. Så vidt jeg har forstået søger det af retten udstedte polititilhold kun at forhindre at jeg igen dukker op personligt på Jeres adresse og omfatter derfor ikke det skrevne ord. Derfor dette brev. Nedenstående er den officielle ansøgning om patent på min nyligt færdigt påhittede brugsgentand, som jeg er sikker på vil henrykke og finde anvendelse ved mange festlige såvel som formelle lejligheder.<!--more-->

**Ansøgning om Patent Vedrørende Uhyre Praktisk og Anvendelige Dommedagsanordning til Brug Ved Omgørelse af Det Kendte Univers**

*Benævnelse*  
Dommedagsanordning

*Frembringelsens anvendelsesområde*  
En bekvem og håndholdt anordning hvis hovedfunktion det er helt eller i nævneværdigt omfang, at omgøre kosmos.

*Kendt teknik*  
Ved kendte dommedagsanordninger kræves et væld af eksotiske samt uregerlige grundstoffer og disses isotoper for ikke at nævne uhyre mængder energi til at generere hvad end der nu skal til for at ødelægge alt der findes. Dette resulterer i uhåndterlige, infrastruktur- og pladskrævende anlæg, som kun de allerrigeste sheiker og kosmetik-moguler har råd til.

*Det tekniske problem, der skal løses*  
Med frembringelsen ønskes tilvejebragt en transportabel og ikke mindst relativt fornuftigt prissat dommedagsanordning, som vil appelere til den modebevidste men mindrebemidlede misantrop.

*Den nye teknik*  
Det nye er, at selve anordningen har til huse i en praktisk dimensioneret fløjlsbetrukket ramme af ibenholt. Minutiøst afrundede kanter sikrer mod ubehagelige skrammer på brugerens krop og en generøs placering af op til et enkelt håndtag i forsølvet guld, sikrer en bærekomfort og et moderigtigt udtryk.

*Den tekniske virkning*  
Anordningen kan med lethed bæres omkring, ganske som man ville gøre det med en pose æbler eller en lille hund og kan uden videre på bærerens befaling bringes til at implodere efterfulgt af en implosionslignende(!) eksplosion og derpå almindelig implosion igen, hvorved universet vil ødelægges. Teknikken indeni vil tage sig af alt dette – sandsynligvis ved hjælp af fysik, stråler og deslige.

<center>
  <div class="bitImage bitCenter" style="width: 228px">
    <img src="http://www.abekat.net/wp-content/images/anordning.jpg" alt="Blød at røre ved." /><br /> Bilag 2: Anordningen.
  </div>
  
  <p>
    </center>
  </p>
  
  <p>
    <em>Figurfortegnelse</em>
  </p>
  
  <p>
    1. Håndtag. Benyttes til at bære anordningen. Dets brug er dog ikke påkrævet.
  </p>
  
  <p>
    2. Dejligt fløjl. Mønsteret er nydelig og stoffet er behageligt at røre ved.
  </p>