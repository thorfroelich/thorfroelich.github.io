---
title: Masser af succes
author: Brian Mørk
layout: post
permalink: /masser-af-succes/
categories:
  - Generel spas
---
Der er ingen grund til at banke omkring busken længere. Det er på tide at hele sandheden om www.Abekat.net kommer på bordet. For nogle er sandheden desværre bare igle hørt, som man siger (gør man? En igle?).  
Der er mange der vil få værken i rumpen over hvor godt det går for abekatten. Små mennesker, der ikke nåede at købe deres aktier i tide og som nu ærgres ihærdigt over forbigåede gevinster og glæde.  
For det går godt på abekatten. Hold op hvor har vi meget succes.  
Hvis www.Abekat.net var en dejlig roulade så ville det være en fin smaragdroulade. Ikke kun fordi den pynter fint sammen med ædelmetaller, men fordi den er så urimeligt mange penge værd (og er specielt slem for tandsættet).

<!--more-->

Hvem skulle have troet at da vi startede ud for 15 år siden i en lille hullet pose i Sydhavnen, at vi en dag ville ende hvor vi er endt? Abekatten har gået sin sejrsgang over det meste af landet og folk står i kø for at læse med og blive bare en lille del af den bevægelse det efterhånden er blevet til.  
Er det kult? Nej, det er sekt.

<center>
  </p> <div class="bitImage bitCenter" style="width: 404px">
    <img src="http://www.abekat.net/wp-content/images/hq.jpg" alt="Lidt uden for Køge." /><br /> Abekattens nye lokaler.
  </div>
  
  <p>
    </center>
  </p>
  
  <p>
    Den første succes på ’The Internet’, blev efterfulgt af bestselleren ’Abekat The Book’, som senere blev til en film. Derefter fulgte ’Abekat The Comicbook’, som senere blev til en film. Så kom Tv’s ’The Abekat Show’ som senere blev til en film. Og endelig kom ’Abekat The Musical’ som senere blev til en film som så igen senere blev til en musical over filmen.
  </p>
  
  <p>
    Al denne succes skæpper i kassen. Det kan ikke nægtes at økonomien fra starten af har været en af drivkræfterne bag hele Abekat ideen. Vi gik ind i det her for at tjene mammon. Og det har vi gjort. Oh mama!
  </p>
  
  <p>
    ”Hvordan forvalter vi alle disse mange penge?”, spørger aktionærerne interesseret. ”Dem har vi da investeret.”, svarer jeg beredvilligt som loven kræver af mig.<br /> ”Men investeret i hvad?”, fortsætter aktionærerne nidkært.
  </p>
  
  <p>
    <center>
      </p> <div class="bitImage bitCenter" style="width: 404px">
        <img src="http://www.abekat.net/wp-content/images/Yacht.jpg" alt="Den er fin." /><br /> Den båd vi bruger for at komme ud til vores yacht.
      </div>
      
      <p>
        </center>
      </p>
      
      <p>
        Abekat investeringer 2006
      </p>
      
      <p>
        <strong>#1 Uran</strong><br /> Vi opkøber store mængder af beriget uran fra overalt i det gamle Sovjet. Både for at holde det ude af hænderne på grimme terrorister og nedrige Iran, men også for at bruge det til noget fint og fornuftigt. Vi støber herlige kærtelys af det. Som lyser i mørket selv når de er slukkede*.
      </p>
      
      <p>
        <strong>#2 Enya</strong><br /> Den irske nymfe der synger på irsk om Irland og Irlændere og Irske ting. Vi har hende i en kasse på toilettet som vi kan vælge ikke at åbne hvis vi har lyst til musik. En Irsk kasse.
      </p>
      
      <p>
        <strong>#3 Belgien</strong><br /> Det var billigt til salg. De skulle ikke bruge det længere.
      </p>
      
      <p>
        <strong>#4 Drengene fra Angora</strong><br /> Vi giver dem mange penge for ikke at lave mere Tv. De er vant til at få løn for ikke at lave noget, viste det sig. Win/win.
      </p>
      
      <p>
        <strong>#5 Evangelisterne</strong><br /> En religion i eksplosiv vækst her i landet. Hvem skulle have troet at månesyge var så populært? Ikke jeg.<br /> De taler i tunger og helbreder hinanden med magi og kærlighed hvis de er syge. Og det er de. Meget syge.<br /> Hvis Abens succes fortsætter uhindret, lover vi alle vore kære læsere deres helt egen Evangelist ved regnskabsårets slutning. Bare lov ikke at få dem våde og at ikke fodre dem efter midnat.
      </p>
      
      <p>
        <strong>#6 Verdensherredømmet</strong><br /> Det forklarer vi nærmere i en kommende artikel her på aben.
      </p>
      
      <p>
        <center>
          </p> <div class="bitImage bitCenter" style="width: 404px">
            <img src="http://www.abekat.net/wp-content/images/guld.jpg" alt="Besværlige håndører." /><br /> Lidt til parkometeret.
          </div>
          
          <p>
            </center>
          </p>
          
          <p>
            Så vær blot rolige og slå koldt vand i blodet. Vi har styr på tingene og ting på styret (en ringeklokke?).<br /> Fortsæt endelig med jeres kritikløse tilbedelse af Abekatten og alt vil forløbe roligt og ordentligt. Alt vil blive godt.
          </p>
          
          <p>
            *hvis man gerne vil have kræft af at hygge.
          </p>