---
title: Han brugte vistnok hænderne
author: Thor Frølich
layout: post
permalink: /han-brugte-vistnok-hnderne/
categories:
  - Imponade
---
![En nobel og dygtig mand][1]  
Ovenstående billede er taget med kameraet i min mobiltelefon. Jeg bemærkede det i pamfletten Ekstra Bladet en sen nattetime på en sharwarma-kro på Nørrebro. Jeg beder Jer undskylde den ringe kvalitet, men jeg tror at ingeniørholdet bag optikken, ved en fejltagelse har benyttet en form for nød hvor andre ville have valgt et glas-lignende materiale. Hvorom alting er, handlede ‘artiklen’ om en mandsperson, som havde været ude for noget slemt – kolliderende busser, hvis jeg ikke tager meget fejl. Overskriften taler for sig selv. Den vidner nemlig om, at den syfilis der længe, måske helt fra begyndelsen, har hærget sindene hos medlemmer af redaktionen på den selvudråbte ‘avis’, har taget voldsomt til i styrke. Mit postulat om demensfremkaldende kønssygdomme bunder selvfølgelig i det absurde i at beskrive en itugået mands vink. Det kan vel næppe skyldes andet?

*‘Jeg synes især om din overskrift. Den går lige lukt i trykken.’*.

Min eneste trøst er at ingen læser det skrald…

Gud hjælpe os alle.

 [1]: /images/vinkede_til_konen_01.jpg