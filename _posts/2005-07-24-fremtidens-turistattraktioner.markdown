---
title: Fremtidens turistattraktioner
author: Thor Frølich
layout: post
permalink: /fremtidens-turistattraktioner/
categories:
  - Generel spas
---
Det er langt mere at glæde sig over ved fremtiden end udsigterne til tv-transmitterede gladiatorkampe mellem lesbiske politikere og skrabere fra Gillette med 16, måske helt op til 20, klinger – selvom det i sig selv burde være alt rigeligt. Ej heller vil din fuldt mekaniserede og ganske nypolerede jernkrop med tilhørende jernsko (med hvilke du kan trampe alt ikke-metallisk fladt) være eneste glæde i livet. Nej, verden vil i Fremtiden(tm) være spækket til randen med turistattraktioner, som vi ikke kender magen til i dag. Og de vil blot være ganske få raket-skridt væk. Forudsat selvfølgelig, at du ikke var en fedtsyl og købte jernsko uden raketter, som i fremtiden totalt vil være et social *faux pas*. Ligesom det, at gå til dans eller være veganer er det i dag.

<div class="bitImage bitLeft" style="width: 142px">
  <img src="http://www.abekat.net/images/goering_01.jpg" alt="SCHNELL!" /><br /> Flyv güngen over London!
</div>

**Super Hitler Sunshine Family Fun Land**  
Henryk de mindste med en skrupskør tur i Görings Luftwaffe Günger. Og parkér de lidt ældre i Mengeles Tossede Hospital og lad dem forundres og overraskes over det menneskelige legemes skrøbelighed. Denne vidunderlige park er opført i autentiske omgivelser i Polen og garanterer sjov og Weltherrschaft for hele familien. Du og din familie indkvarteres i Onkel Himmler’s Birkenau KoolZuper Resort, som er strategisk placeret i midten af alle herlighederne. Her bliver du opvartet af autentisk klædt personale og kan frit vælge mellem parkens mange tilbud. Transport til og fra parken kan ske med vores private togbane og er inkluderet i prisen. Arbeit Macht Fleisch! 

**Henrik Qvortrup d. I’s Mausoleum**  
Snyd ikke dem selv for denne oplevelse, hvis du er i Europas Forenede Emirater. Qvortrup blev stødt til hvile i dette pragtfulde stenmonument efter et langt uselvisk liv, som den dag i dag står til minde om een mands ubønhørlige kamp for indsigt i de kendtes byture. Der er få praktiske foranstaltninger at ihukomme når du besøger denne helligdom. Tal kun ganske sagte, når du er inde i selve graven, for at vise respekt. Fotografering er ikke tilladt i helligdommen og agtværdig påklædning er strengt påkrævet. 

<div class="bitImage bitRight" style="width: 228px">
  <img src="http://www.abekat.net/images/hans_island_01.jpg" alt="Pfft, hvad kan de?!" /><br /> Den samlede danske styrke kort efter sejren over Canadalonien
</div>

**Hans Island**  
Besøg [dette][1] stolte eksempel på dansk militær formåen. Denne betydelige ø var genstand for grænsestridigheder, da både stolte Danmark og de nedrige kolonister i Canada gjorde krav på ejerskab. I mange år forsøgte, navnligt Danmark, at løse konflikten ved brug af diplomati, men nidkære Candinavien ville det anderledes og satte et fejt bagholdsangreb ind. Noble Danmark havde intet andet valg end at synke til primitive Canadia’s niveau og gengælde. Grundet vor overlegne nordiske kriger-æt og militær snilde var det hurtigt overstået. Ynkelige Canasthan overgav sig, krybende på bugen som en gemen orm.  
I dag er øen åben for besøgende der ønsker ved selvsyn at opleve denne afsides liggende del af Danmarks territorium. Øen byder på et rigt dyreliv (en sæl) og vigtige mineralske resourcer (sten og grus). Desuden er dens strategiske betydning enorm, da der næsten er plads til at lande en helikopter (forudsat sælen ikke er hjemme). 

Jeg vil besøge alle disse steder. Fordi jeg er en fremtidens turist. Når jeg er ude at rejse, stopper jeg altid en lokal og spørger om ting som: “Simple bonde, sig mig hvor jeg kan dykke i en aktiv vulkan”? Dyb mistro bliver jeg mødt med, sandsynligvis fordi tiden ikke er den rette. Los Angeles er ikke sunket i havet og den arabiske halvø er endnu ikke omdannet til en atombombe-skabt glasørken. Der er i det hele taget ikke meget at tage sig til før et minimum af disse ændringer bliver foretaget. Indtil da må jeg feriere som alle Jer andre plebejere og spise havregrød ved vandet i Køge Bugt.

 [1]: http://en.wikipedia.org/wiki/Hans_Island