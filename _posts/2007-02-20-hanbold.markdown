---
title: Hånbold
author: Brian Mørk
layout: post
permalink: /hanbold/
categories:
  - Generel spas
---
Der er få ting i verden der kan fylde mit skrøbelige fedthylster af en krop med energi og adrenalin som en regngrå eftermiddag med håndbold på fjernsynsmaskinen. Desværre er der altid tale om en energi og adrenalin som er født i et hav af vrede og had. Jeg får nemlig ikke lyst til at løbe rundt og spille bold, jeg får lyst til at indtage Polen. Energisk.

<div class="bitImage bitRight" style="width: 208px">
  <img src="http://www.abekat.net/wp-content/images/ulrik.jpg" alt="En ægte Ogier le Danois." /><br /> Sådan ser en dansk helt ud.
</div>

Det føles lidt som en falliterklæring at vi kaster vores heroiske fædrelandskærlighed på lige den sportsgren vi tilfældigvis er ret ferme til. Det kunne have været Meyer, Høvdingebold eller Langspyt, men nu er det blevet håndbold. En sport der ville have været en obskur skolegårdsleg som ’dåseskjul’ eller ’Hvem-mobber-pigen- med-tørklædet-til-hun-græder’ havde det ikke været fordi vi danskere var lovligt dygtige til at kaste med bold og løbe ind i hinanden. Der er jo tale om noget der stadig stinker langt væk af gymnastiktime selvom det bliver udført på højt internationalt plan. Jeg sidder og ser på eliteidræt men føler at der lige om lidt er frikvarter og alle spillerne skal hurtigt ud i bad fordi de skal skynde sig ned og have en god plads i køen i kantinen.

<center>
  <div class="bitImage bitCenter" style="width: 258px">
    <img src="http://www.abekat.net/wp-content/images/bold.jpg" alt="Bare se den. Føj!" /><br /> En globe af det pureste ondskab.
  </div>
  
  <p>
    </center>
  </p>
  
  <p>
    Og så er det oven i købet en sport vi har opfundet selv. Hvis vi danskere gerne vil opfinde sportsgrene vi selv er gode til, så forventer jeg snart at se ting som ’Brokbold’ og ’Give-fingeren-i-trafikning’ på min skærm lørdag eftermiddag.
  </p>
  
  <div class="bitImage bitRight" style="width: 114px">
    <img src="http://www.abekat.net/wp-content/images/svin.jpg" alt="Og remoulade og Hitler." /><br /> Han er bare glad for håndbold.
  </div>
  
  <p>
    Og hvem er det der er skyld i at medierne bugner med håndbold og håndboldrelaterede emner? Hvem er det der gør ligegyldige provins idrætsudøvere til kendisser og meningsdannere? Hvem er det der burde sendes til en fin lille Gulag og bryde sod med de bare negle? Det er Remouladedanskerne. Det er Remouladedanskere der tvinger mig til at høre om håndbold i de seriøse Nyheder. Ved siden af katastrofer, politik og krig. Som om det var lige så vigtigt om Ulrik Wilbæk var glad som om FN nu også fik adgang til Darfur .
  </p>
  
  <p>
    Jeg er ikke elitær, veluddannet eller hip. Jeg er ikke hverken cool eller smart. Men jeg er bedre end jer. Der er forskere der har undersøgt det. Der er skrevet rapporter. Det er sandt. Meget bedre end jer. Meget.
  </p>