---
title: 'Vidste du at &#8230;'
author: Lars Thorsen
layout: post
permalink: /vidste-du-at/
categories:
  - Generel spas
---
<div class="bitImage bitRight" style="width: 208px">
  <img src="http://www.abekat.net/images/phantom-flame.jpg" alt="Og statue og ild!" /></p> <p>
    Fantomet!!!!!!!!!
  </p>
</div>

Se DET vidste du ikke!

Vidste du at der dybt i Amazon-junglen findes en stamme, endnu uberørt af menneskelig hånd, der har en århundreder gammel tradition for at æde deres fjenders (og til tider venners) storetæer, da de tror det gør dem immune mod fodsvamp?

<!--more-->

Vidste du at Søren er holdt op med at Ryge og er gået over til tyggegummi?

Der forlyder ikke noget om hvorvidt han foretrækker Stimorol, Dandy, eller Hubba Bubba.

Vidste du at man kan tage sin næse af hvis man ved hvor man skal trykke og dreje?

Det er ikke besværet værd at lære.

Vidste du at vi aldrig ser Månens bagside fordi den tror dens bagdel ser fed ud?

Der er ingen der endnu har haft mod til at fortælle den at det ikke hjælper.

Vidste du at det er lovligt for banker at lokke dig til at sætte dig selv (og dine arvinger) i gæld i al evighed?

Vidste du at løse majs slet ikke kommer fra en plante, men i virkeligheden støbes i organisk nedbrydeligt plastik på en kæmpemæssig fabrik i Smørumnedre?

<div class="bitImage bitLeft" style="width: 208px">
  <img src="http://www.abekat.net/images/thehoff.jpg" alt="Og dejlige hvalpe!" /><br /> Hasselhoff!!!!!!
</div>

Vidste du at Danmark er en atommagt? En lille en, som ingen regner med…

Vidste du at både slet ikke flyder, men at vandet bare ikke kan lide dem og prøver at skubbe dem op på land? Vandet er faktisk klogere end vi tror.

Vidste du at gråspurven uddøde i 1974? De ”gråspurve” vi ser i vore haver og parkanlæg er egentlig udødelige kybernetiske dobbeltgængere for spurve der døde i tresserne. Man startede i ’62 et program med at implantere hjerner fra spurve der var døden nær i mekaniske kroppe, da man ville se om den gennemsnitlige dansker kunne se forskel. Programmet greb om sig, og til sidst havde man udryddet hele arten, bortset fra de kunstige altså.

Vidste du at moderne hunde teknisk set nedstammer fra fisk?

Vidste du at tv-reklamer er spild af tid og penge? Vores tid og vores penge altså – ikke producenternes og deres kunders! Vi er jo dumme nok til at falde for deres løgne og købe deres middelmådige produkter.

Vidste du at folk der har samleje med håndjern på og bind for øjnene lever længere og lykkeligere? Især kvinder! Og man kan regne med dobbelt så mange ekstra år hvis man har et kamera til at optage det, og sender til mig som MPEG filer.