---
title: 'Med dåsegråd #3'
author: Brian Mørk
layout: post
permalink: /med-dasegrad-3/
categories:
  - Generel spas
---
<div class="bitImage bitRight" style="width: 173px">
  <img src="http://www.abekat.net/wp-content/images/sadclown_01.jpg" alt="Så var jeg denne specifikke hund." /></p> <p>
    Hvis jeg var en hund.
  </p>
</div>

Jeg har sagt, skrevet og sunget om det utallige gange før (to gange), og nu gør jeg det igen. Jeg er komiker af profession. Ja, komiker, funnyman, gøgler eller nar, det er op til dig. (Selvom efter at have læst denne lille abekat, vil du nok hælde til at kalde mig komplet idiot.)

Mit job er at finde på sjove tanker så at godtfolk kan finde moro derved. Det skal jeg holde op med.  
<!--more-->

  
Jeg har hverken evnerne, talentet, øvelsen eller intelligensen til at underholde mennesker. Det er muligt jeg kan entertaine en collie ved at kaste en pind i en park, men medlemmer af racen Homo S. har bare at kaste råddent had efter min ækle krop. Jeg burde gå med bjælder og holdes uden for bymuren. Var jeg en fisk, burde jeg være en pariah. 

Se ved selvsyn det søle jeg vover at skrive ned i min såkaldte ’ide’bog. Det er ikke værd at kaste jeres ædle blik på. Det er ikke værd at forurene abekatten med. Jeg undskylder både overfor jer, Internettet og den gode moral. Undskyld. 

**Uddrag fra Brians lille sorte bog. **

Min kæreste er antikrist. Når hun bager laver hun brød om til sten. 

Jeg har ret god sædkvalitet. Jeg har engang gjort en sok gravid. 

Under Apartheid, nægtede jeg at spise frugt fra sydafrika. Min oldefar sagde at det kunne han godt forstå med alle de negere der havde rørt ved det.

Jeg har en hukommelse som en elefant. Helt grå og støvet. 

Kender I det at man er ved at snige sig ind på en japansk borg for at snigmyrde en Shogun? Og så tager man fejl af kastestjerner og stjernekastere? Pinligt!

Jeg kender en idiot. Han ville begå selvmord ved at kaste sig ud foran et tog. Men han tog fejl af sporene og hoppede ud foran en hjort! 

Man skal ikke give rotter gift. Man skal FÅ dem gift. Så holder de op med at parre sig.

<div class="bitImage bitLeft" style="width: 208px">
  <img src="http://www.abekat.net/wp-content/images/sadclown_02.jpg" alt="Så var det denne jeg var." /><br /> Hvis jeg var en anden hund end den første.
</div>

Jeg har fotografisk hukommelse. Jeg kan huske alle de kameraer jeg nogensinde har haft. 

Min kæreste tror at meningen med at en telefon er mobil er at så kan man glemme den alle steder. 

Bliver en neger stadig sur på dig hvis du råber ”Hey neger, pas på den lastbil!”? 

Jeg kan godt blive lidt bitter når jeg ser en blind mand med en lækker kæreste, for hvad fanden!? 

Det er altid enten myggeår, hvepseår eller snegleår. Det er aldrig noget positivt. Det er aldrig ”Egernår yay!”. 

Det er bedre at have en rygrad som en regnorm, end at have en regnorm som rygrad. 

Hvis man kalder sin lille søn Jihad(*), så skal man passe på med at råbe efter ham i lufthavnen.

Jeg er holdt op med at spise brød med gluten. Jeg har aldrig rigtig været klar over hvad gluten var, men nu ved jeg at gluten betyder smag. 

Hedder folk fra Als Alsheimers?

Igen undskyld. 

** Normalt muslimsk navn.*