---
title: Ars Dementreuse, en update
author: Thor Frølich
layout: post
permalink: /ars-dementreuse-en-update/
categories:
  - Ars Dementreuse
---
Ondsindede rygter omtaler projektet *Ars Dementreuse* som dødt og ovenikøbet allerede begravet. Ondsindede rygter er hermed erklæret for ondsindede *og* usande. Det er ganske rigtigt at det på et tidspunkt så sort ud. Men jeg lover på det bestemteste at det blot er et spørgsmål om timer før vi får Max op af brønden igen. Det har været nogle lange nætter, men han er ved godt mod.

Jeg tager det naturligvis på min kappe. Jeg burde vide bedre end at lade ham vandre rundt i landskabet uden opsyn. Det måtte jo ske, fortæller jeg mig. Han ved ikke hvad han gør og har siden han var ganske lille været urimelig glad for trange og fugtige huller. Kunstner om en hals.

![Hurra for Allan!][1]  
*Glæde kommer i form af kombinationssalg. Priset være dagligvareforretningerne.*

Så lad dette være en undskyldning *og* samtidig et løfte om en nært forestående fernisering. En slags pakkeløsning. Ligesom når man i brugsforeningen køber et skohorn og en nydelig bør, emballeret og prismærket ikke hver for sig, men som var det eet produkt. ‘Tak, Hr. Brugsuddeler’. ‘Ingen elsker os som du’.

 [1]: /images/brugsuddeler_01.jpg