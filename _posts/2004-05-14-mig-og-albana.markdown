---
title: Mig og Albana
author: Brian Mørk
layout: post
permalink: /mig-og-albana/
categories:
  - Generel spas
---
Siden tidernes morgen har moder natur med al vold og magt forsøgt at få mennesker til at gøre som Sankt Darwin påbød dem at gøre. Mænd (som jeg) og kvinder (som f.eks. Kate Bush) har søgt en partner af det modsatte køn til at producere levedygtigt afkom med. Eller bare til lidt heavy petting i mangel af bedre.  
Nogen gange er det gået evolutionært helt galt (bøsser) og andre gange har det udviklet sig til noget gudsbenådet (lesbiske) og helt andre gange bare udviklet sig til noget brugbart (os andre).

Personligt har jeg aldrig helt forstået vigtigheden af denne jagen rundt efter ynglekumpaner.  
Har altid set kvinder som værende smukke og sexede bevares, men ikke som mulige kolleger udi livet.  
Men jeg har vandret i mørket. Mine øjne har været dulgte og mit hjerte pakket ind i en form for virkeligt isolerende ler.  
Men nu er mit verdenssyn ændret for altid.  
Jeg er rystet i min grundvold.  
Jeg har råbt ”Eureka” som var jeg en forvildet græker med trang til at råbe lige præcis det ord.

Alt sammen på grund af én person.  
Nej, ikke en person. En engel.  
Et væsen af det pureste lys.  
Og hed sex.

Maya Albana.

<center>
  <img src="/images/maya_albana_01.jpg" alt="Hende og en anden" />
</center>

Jeg har aldrig mødt hende, hørt hendes musik eller rørt ved hendes akvareller (hvis hun har nogen?) men det ændrer ikke ved det faktum at jeg, Brian Mørk, vil tilrane mig denne kvinde.

Og jeg tøver ikke ved at bruge ufine metoder, hvem er jeg? Ghandi?  
Nej, det er jeg ikke.

Så dette er min ”Plan of Attack”.

1. Jeg ville udfordre hendes kæreste til duel med sabler. Så ville jeg dukke op med en kanon. Og nej det er ikke snyd, for det var en kanon der skød med sabler.

2. Kidnappe hende og så holde hende som gidsel meget længe, og så håbe at hun får Stockholm syndrom og bliver forelsket i mig. Eller måske bare hypnotisere hende?

3. Stjæle Maya Albanas hårbørste og så bruge et af hendes hår til at klone mig min egen udgave af hende. Jeg ved godt at der sikkert går mange år før det kan lade sig gøre, men hey, jeg kan vente.

4. Tage et kæmpelån i banken og få mig en plastikoperation så jeg kom til at ligne Maya Albanas kæreste. Hun ville først opdage forskellen når hun så mig nøgen. Hvis i forstår sådan en lille en. Altså… lille… en. Suk.

Hvis ingen af disse nedrige og gennemtænkte planer kommer at fungere, vil jeg trække mig ind i mig selv og blive til et tomt hylster af en mand.  
På et lille kummerligt hummer et sted i Sydhavnen. Uden møblement, rindende vand eller elektrificeret oplysning.  
Men omgivet af fugtige håndklæder.  
Og et billede af Min Kronprinsesse.  
Maya Albana.