---
title: Fagre nye verden
author: Brian Mørk
layout: post
permalink: /fagre-nye-verden/
categories:
  - Generel spas
---
For godt en uge siden kunne Abekatten fortælle at det lækre ’Brian Mørk Show’ havde fundet vej til alle jeres øjne. Eller alle der har TV2 Zulu’s øjne. Så i hvert fald 15 af jer’s øjne. Det vil sige, godt 30 øjne.

’Brian Mørk Show’ var trin 2 i Abekat.Net’s mangetrinsplan for at omstyrte verdensmagterne og selv fremskynde dommedag, så vi kan opbygge en bedre verden uden helt så meget brok og ballade, og med langt mere respekt og ære til mig og Thor.

<div class="bitImage bitCenter" style="width: 343px">
  <img src="http://www.abekat.net/wp-content/images/apokalypsen.jpg" alt="Ej heller dillerdaller." /></p> <p>
    En helt almindelig apokalypse uden de store dikkedarer.
  </p>
</div>

<!--more-->

  
Trin 3 bliver at Thor Frølichs fine datter Aviaja og mit superbe drengeafkom Darwin (som begge er de første individer af det næste og sidste udviklingstrin i menneskehedens historie) forener deres kræfter og gør ved menneskeheden hvad menneskeheden gjorde ved Neanderthalerheden(!?!?). 

En idé kunne være at de sammen avlede en ny og bedre race, som en fremtidens Adam og Eva (bare med klart federe navne), men vi kan hurtigt blive enige om at Thors og mine børn ikke skal finde sammen på nogen fysisk måde, da det ville være lidt for incestuøst uden egentlig at være det. Vi husker alle hvad der skete i Timecop når man kom i kontakt med én selv fra en anden tid. Katastrofe var hvad der skete. Det samme kunne hænde hvis to slags DNA der er lidt for lig sig selv kommer i berøring. Og det kan vi ikke have. Også derfor Thor og jeg aldrig krammer. Derfor, og så fordi vi ikke er homoer. 

Derimod vil de hver især (vores børn) blive stamfader/moder for to nye folkeslag der vil dominere kloden og udrydde alle andre inferiøre og beskidte racer (jer). Det Mørke Folk og Frølicherne vil de komme at hedde, og de vil være fine at beskue. 

Der vil selvfølgelig ikke være tale om egentlige folkedrab og dystre etniske udrensninger. Slet ikke. Nej da. Vi er jo ikke Hitler. De allerede eksisterende racer vil bare indse at deres tid er ovre når de ser de nye herrerfolk, og af egen fri vilje kaste sig ud fra høje stiger og ned i en løvekule*. 

<div class="bitImage bitCenter" style="width: 397px">
  <img src="http://www.abekat.net/wp-content/images/edenshave.jpg" alt="Glade dyr og mennesker." /><br /> I Morgendagens Orden er der øjensynligt godt. Dyr og nøgne mennesker trodser kækt vejrudsigten.
</div>

I den fagre nye verden vil lammet lægge sig med ulven, og verden vil være i fred med sig selv. Kun Jehovas vidner må dele det nye paradis med Mørkerne og Frölicherne. Der skal jo være nogen man kan håne og kaste ting efter. 

Nu skal vi bare vente på at Aviaja og Darwin tager sig sammen og holder op med at være sådan nogle klynkende og savlende babyer. Any day now. 

** Vi skal nok lige ud og investere i en god del løvekuler.*