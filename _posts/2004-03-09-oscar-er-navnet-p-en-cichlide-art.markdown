---
title: Oscar er navnet på en Cichlide art.
author: Brian Mørk
excerpt: Bommerter man bør undgå når man vinder en Academy Award.
layout: post
permalink: /oscar-er-navnet-p-en-cichlide-art/
categories:
  - Gode råd
---
Mange mennesker har vundet en Oscar gennem tiderne. Gerne mennesker der har noget med film at gøre og gerne mennesker der er dygtige til det.  
Det har sjældent været dyr eller planter, hvilket er unfair da de helt sikkert altid spiller langt mere naturligt end skuespillere af racen Homo Sapiens. Især i roller hvor de spiller enten dyr eller planter.  
Dyr og planter ville garanteret også være bedre til at modtage prisen og til at holde den famøse takketale end mennesker.  
Jeg er af den hellige mening at de burde coaches før de gik på scenen. Det bliver de sikkert allerede, men ikke af mig.  
Og det er en fejl.  
Men de kan bare ringe når de har læst denne smagsprøve på prisvinder coaching:

• Hvis du vinder en pris så undgå at takke Gud. Hvis du tror at du er så vigtig at gud har en finger med i spillet når du sidder i et klipperum i tre måneder så tager du fejl. Han blander sig ikke i sygdomme, krige eller katastrofer. Så er han nok pænt ligeglad med din fesne film.

• Undgå at lægge mærke til det dobbelttydige i selve statuen. Den har et sværd men ingen penis. Den er indbegrebet af Amerika. Kysk men bevæbnet.

• Undgå at blive politisk. Folk gider ikke høre om dit hjerte som bløder for regnskovsindianere med AIDS. De vil høre dig rose dem selv i takketalen. Nu har de givet dig en blikstatue så har du bare at kysse deres røv.

• Vær sikker på du er gået rigtigt. Det er i den grad kikset hvis du går op og takker for din Danish Music Award. Og du gør det på dansk. Og du er iklædt bacon.

• Modstå den helt naturlige trang til at hive din penis frem og skrige: “Hvis I vil røre ved min Oscar, må I først røre ved min diller!”