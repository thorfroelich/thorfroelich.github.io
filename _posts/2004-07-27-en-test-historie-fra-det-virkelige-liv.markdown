---
title: Forfatternes personlige posts ser dagens lys
author: Thor Frølich
layout: post
permalink: /en-test-historie-fra-det-virkelige-liv/
categories:
  - "Thor's ting"
---
Forsøgsvis har jeg oprettet en kategori pr. forfatter, her på abekat.net. Posts tilhørende Brian eller jeg selv vil kunne læses på vores respektive sider. Altså når jeg har skruet det hele færdig. Lige nu fungerer det kun for Thor. Mig. Brian kan ingen verdens ting. Han kan skrive og skrive og skrive, men ingen vil kunne læse det. Min hævn for dengang han sagde at jeg ikke kunne drikke mere lemonade end Aquaman. Hvor skulle jeg vide fra at han håndterer væsker helt anderledes end almindelige mennesker?

Disse posts er på ingen måde vigtige ligesom artiklerne der er at finde på hovedsiden – selv skriverierne på hovedsiden er tvivlsomt brugbare. De vil sandsynligvis ikke være sjove. Ej heller oplysende eller på anden vis relevante. Derfor vil der ikke være noget rss-feed til dem, ligesom de heller ikke vil blive vist ‘pushet’ til diverse blog-holde-øje-med services. Læs dem hvis du synes det er temmelig vigtigt at vide om Brian har huller i 30% af hans sokker. Eller hvis du bare må vide om jeg har anskaffet mig en kat. Eller er ked af rejse i tog.