---
title: Hunde både gør og gør
author: Brian Mørk
layout: post
permalink: /hunde-bade-gor-og-gor/
categories:
  - Generel spas
---
Jeg er af den mening at folk der ejer en hund må være en speciel slags idioter. Jeg har selv to af slagsen* og ved derfor hvad jeg snakker om. Hunde er besværlige, stinkende, larmende og altødelæggende fældedæmoner der skal luftes konstant om det så regner og hagler og sner. Og mine er begge pragteksemplarer på alle de punkter. Men nu, efter at have set TV2’s prægtige program ’Det Er Mig Eller Hunden’, har jeg lært at det ikke behøver at være sådan. Næ ingenlunde. I Programserien viser en dygtig kvindelig hundeadfærdsekspert en række dumme danskere hvordan en hund IKKE skal opdrages. Der er tale om ting som er umulige for almindelige dødelige at regne ud selv. F.eks. må man ikke give de stolte dyr dukketøj på og få dem til at danse lancier og man må heller ikke kvæle dem med næverne eller rebværk til de er døden nær. Fejl vi alle kunne have begået. 

<div class="bitImage bitRight" style="width: 208px">
  <img src="http://www.abekat.net/wp-content/images/hitlerhund.jpg" alt="Og lege med en arisk bold." /><br /> Her lærer Adolf sin førerhund at indtage østlande med magt.
</div>

Heldigvis lærer den rare ekspert os hvordan man på ingen tid får rettet op på dyrene så de bliver til små Lassier. Skal man ty til vold? Er der tale om at operere fremtidsmekanik ind i hjernebrasken på de små kræ? Skyder vi dem? Nej. Mirakelmidlet er noget så simpelt som godbidder. De skal have godbidder hele tiden. Og med hele tiden, mener jeg konstant. Når de giver hals, når de løber, når de knurrer, når de leger, når de ikke giver hals og ved tisning, spisning, bidning og savlning. Faktisk kan man få en hund til at gøre lige hvad man vil have den til, så længe man er i stand til at medbringe 12-15 kilo godbidder på sig konstant. Jeg vil gerne have bedre hunde så jeg skal ud og have en form for trækvogn eller en bør.  
For jeg vil lære mine hunde tricks. Det er ikke godt nok at de sover, æder og laver møg ud af enden, nej mine hunde skal være dygtige små arbejdere der kan tjene til føden selv. Ligesom mine børn.  
Jeg har altid ønsket mig en hund som kunne hente avisen. Ikke bare løbe ned for enden af indkørslen og hente den, men helt ned i kiosken i midten af byen. Og den skal selv kunne medbringe penge (Selvom den har fået fjernet sin pung, ha ha.).  
Og så er jeg meget opsat på at lære mine hunde Butterflysvømning. Hvis jeg så dertil kan træne en sommerfugl i hundesvømning, så har jeg et show jeg kan tage på vejen med.  
Hvis jeg sætter mit hus i pant vil det være mig økonomisk muligt at indkøbe godbidder i så store mængder at i hvert fald en af mine hunde kan lære at komme når jeg kalder på den. Selv kommer jeg altid i samme sekund Pigebarnet kalder mit navn (mere sjov) og nogen gange før.  
Jeg havde engang en hund som jeg kunne få til at ligge død. Der lå den så, helt stille indtil fluernes afkom og krager havde gjort bort med den. Den lærte tricket på under et sekund, og det helt uden brugen af godbidder. En hammer kunne gøre det. 

<center>
  </p> <div class="bitImage bitCenter" style="width: 188px">
    <img src="http://www.abekat.net/wp-content/images/skull.jpg" alt="Ja. Det gør det." /><br /> Min ene hunds kranium. Tilhører det en gris?
  </div>
  
  <p>
    </center>
  </p>
  
  <p>
    <em>* Hunde og hunde, det er måske så meget sagt. De har fire ben og kan gø. Eller en af dem kan i hvert fald. Eller bjæffe er måske mere korrekt. Eller pive højt og stødvist…<br /> De spiser hundemad.</em>
  </p>