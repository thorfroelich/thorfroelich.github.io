---
title: I Have a Dream
author: Brian Mørk
layout: post
permalink: /i-have-a-dream/
categories:
  - Introduktioner til...
---
<div class="bitImage bitRight" style="width: 208px">
  <img src="http://www.abekat.net/images/sleeping_man_01.jpg" alt="Drøm behageligt, din lille laban!" /><br /> Et praktisk leje, hvis man har drømme om diarré!
</div>

Disse udødelige ord blev ytret af negerrettighedsforkæmperen Martin Luther King. Drømmen viste sig at være en ganske uinteressant og kedelig drøm om legende børn og senere blev han da også skudt til han døde af det.  
Men hvad handlede Luthers drøm egentlig om? Hvis man spørger psykiatere og andre sigøjnere får man at vide af ens onkel Kjertan pillede for meget ved ens spæde barnekrop under familiens grillfest ved Rebild Bakker i 1979. Eller jeg gjorde ihvertfald og fik dertil en helbredende regning som ganske gjorde slut på min opsparing.  
Det kan langt fra betale sig da penge ikke gror på træer, ligemeget hvad den rare gamle dame der solgte dig de magiske mammonbønner så påstår.  
En langt billigere løsning er at være utroligt ligeglad med hvad drømme betyder. Det har virket for mig i flere år og jeg vælger at tro at mine drømme om blødende robotegern der hælder blege jomfruer i store baljer med lava og lakrids blot er et tegn på at jeg har spist for meget margarine lige inden jeg krøb til køjs, igen.  
Men hvis dine drømme er tilbagevendende og du simpelthen er for nysgerrig og ikke kan lade sovende hunde ligge, så er der mange penge at spare på at gå ud i den virkelige verden og indkøbe dig en bog om emnet drømmetydning. Bøgerne er mange og forskellige, kvaliteten ligeså, men da du med sikkerhed ikke ved en bjælde om emnet så vælg den billigste. Det gjorde jeg og min viden om emnet er nu så omfattende at jeg kun ser mig slået af selveste Morpheus. Morpheus er navnet på manden nede i min lokale kiosk og han slog mig engang i panden med en lineal. Han lo og var godmodig så jeg lod ham leve. Men tilbage til drømmetydning.  
I sin bog ”Drømmetydning” af Edwin Raphael skriver plattenslageren om alt fra Abe til Ål og hvad det betyder hvis du drømmer om disse emner.  
Jeg har valgt at vise et lille udvalg. Bemærk at intet af det følgende er opdigtet men er taget direkte fra bogen i al sin utroværdige latterlighed.

**Fløde**  
*Drømmer man at man får hældt fløde i ansigtet er det tegn på gudommelig velsignelse.*  
Ja, eller at man har set for mange spændende film om Bukkake. Og man kan sige meget om den herlige Bukkake men det er ingen velsignelse. En form for dåb måske, men ingen velsignelse.

<div class="bitImage bitLeft" style="width: 208px">
  <img src="http://www.abekat.net/images/jesus_02.jpg" alt="Nu skal han revses!" /><br /> Frelseren har her fanget et barn, som havde forkerte drømme!
</div>

**Jesus**  
*Tilfredshed og ro.*  
Medmindre du er jøde, hindu, muslim, buddhist eller tilbeder af den mørke prins. Da vil drømme om hvidekrist nok mere betyde enorm irritation eller undren.  
Hvis du er en hæslig synder vil det nok nærmere handle om din rolle i den snarlige dommedag hvor vor frelser vil genfødes i form af en blanding af lammet fra toiletpapirreklamerne og Punisher.

**Gabe**  
*At drømme at du gaber er tegn på at du en dag bliver træt af din nuværende beskæftigelse og tager til udlandet og prøver lykken der.*  
Ja, eller at du er et så ufatteligt gråt og uinspireret individ at du ikke engang kan drømme noget spændende og er kedelig selv når du sover. Der er kun én vej ud og du burde nok overveje den.

**Hovedjæger**  
*Hvis du drømmer at du bliver taget til fange af indfødte og dræbt, så betyder det at du skal passe på med at fornærme nogen på din arbejdsplads.*  
Ja, især hvis ham den nye nede i kopirummet er en vrissen watutsikriger ved navn Matonga. Kald ham ikke Neger Joe. Han irriteres let som en sensommerhveps, og hans stik er langt mere dødeligt.

**Kærnemælk**  
*At drømme om at drikke kærnemælk er tegn på skuffelse over sit kærlighedsliv.*  
Ja, og skuffelse over graden af forfriskning man får ud af at drikke et glas kærnemælk på en varm sommerdag. Kærnemælk er ikke menneskeføde, medmindre man er en hærgende mongolkriger og finder saddelmørnet kød, hesteblod, og mejeriprodukter der har ligget for længe i solen for delikatesser.

**Lava**  
*At drømme om lava betyder at du er i risiko for at miste dit job medmindre du arbejder hårdere.*  
Ja, især hvis din arbejdsplads ligger ved foden af Vesuv i udbrud og dit arbejde består i at bygge en lavatæt jolle på utroligt kort tid.

<div class="bitImage bitRight" style="width: 212px">
  <img src="http://www.abekat.net/images/monkey_01.jpg" alt="Abe-drømme er farlige drømme!" /><br /> Et ansigt kun en abe-mor kan holde af
</div>

**Abe**  
*Alle slags aber er tegn på ondsindede, svage og hemmelige fjender. At drømme om en abe er tegn på at du er ved at tillægge dig dårlige og usunde vaner.*  
Ha ha. Indtil nu har jeg anset det her drømmetydning for sort magi og humbug, men abetydningen har gjort det hele klart mere troværdigt. En abekat er nedrig og usund og det sidste man skal fatte interesse for. Vi kan kun være enige her på aben.

Nu hvor I selv kan begynde at tillægge jeres ligegyldige drømme usandsynlige meninger er min opgave fuldført. Men lov en gammel og træt mand en eneste ting. Drøm ikke om aber.