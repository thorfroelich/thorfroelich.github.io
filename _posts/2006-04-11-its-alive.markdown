---
title: Its alive!
author: Brian Mørk
layout: post
permalink: /its-alive/
categories:
  - Generel spas
---
”Se mig! Jeg er blevet far! Jeg har bygget et menneske! Jeg er speciel!”  
Helt ærlig hvor desperat kan man blive for opmærksomhed? Det er jo ikke fordi du har skabt en kur mod kræft eller har opfundet en ny form for bil der kører på sved eller talg.  
Du har haft fordrukken kønslig omgang og det har mirakuløst resulteret i nyt liv. Big deal!  
Næ du. Hvem er det der har måtte lægge krop til Thors mange umenneskelige krav og uhellige tilbøjligheder?  
Hvem er det der har slæbt rundt på et helt ekstra menneske døgnet rundt i helt op til mange måneder?  
Hvem er det der har udstået skammen at have små Frølich gener udvikle sig til en lille Frølich klon som en Thor parasit i sin krop?  
Det er Pigebarnet. Thors stakkels bedre halvdel. Hendes lod er ikke af den nemme slags. Ikke nok med at hun må leve med at være mor til Thors afkom, hun har også været så frygteligt meget igennem under svangerskabet (et stort klædeskab de har hængende over sengen).  
Jeg har talt med Pigen omkring hendes oplevelser med det danske sundhedsvæsen og her er nedskrevet hvad jeg lige kunne huske (indrømmet. Min hukommelse afgik ved døden på et eller andet tidspunkt jeg ikke lige mindes).

<div class="bitImage bitCenter" style="width: 360px">
  <img width="359" height="234" alt="Det er ikke Vivi men en stand-in." src="http://www.abekat.net/images/pregnant.jpg" /><br /> Den vil gerne ud.
</div>

***Pigen hos Lægen.***

**Læge**  
Hej Pige.  
Nå, du vil gerne være gravid?

**Pigebarn**  
Ja, det er rigtigt.  
Men der er en masse ting jeg gerne vil vide om graviditet.

**Læge**  
Ja, så er du kommet til den rigtige, jeg er jo fødselslæge.

**Pigebarn**  
Ja.

**Læge**  
Nu skal du bare høre.  
Kvinder indeholder ét stort æg som er på størrelse med en volleybold.  
I modsætning til en fisk eller en ørn som kan indeholde helt op til 50.000 æg ad gangen.

**Pigebarn**  
Hold da op.

**Læge**  
Ja, det er et meget spændende emne.  
Ægget bliver gjort frugtbart ved at dyrke samleje.  
Kvinden skal lægge sig på ryggen og lukke øjnene for det kan godt gøre lidt ondt.  
Men hvis hun er sexet er det hurtigt overstået.

**Pigebarn**  
Aha.

**Læge**  
Graviditeten er en dejlig tid for kvinden.  
Mens ægget klækker inde i kvinden, vil hendes sanser gro til højder som en mand aldrig vil kunne opleve.  
Forhøjede sanser, lige som f.eks. en grævling.  
Graviditeten varer gerne 4-5 måneder, men hvis du er doven kan det godt tage 9.

**Pigebarn**  
Øh…

**Læge**  
Ja, 9 måneder er lang tid det ved jeg godt.  
Og man skal også passe på med at vente for længe for så er barnet gerne blevet så stort at det ikke bare smutter ud som det skal.

**Pigebarn**  
Lige et øjeblik.

**Læge**  
Man vil opleve at man får noget der hedder veer.  
Det er barnet der er blevet så stort at det prøver at tage kontrollen med sin mors muskler og prøver at styre hendes krop. Lige som en stor fjernstyret robot.  
Det skal man også passe på med.

**Pigebarn**  
Prøv lige at stoppe engang.

**Læge**  
Ja, har du nogen spørgsmål?

**Pigebarn**  
Ja, det har jeg faktisk.

**Læge**  
Spørg løs.

**Pigebarn**  
Er du overhovedet uddannet læge?

**Læge**  
Ha ha ha.  
Det tror jeg ikke du skal regne med.

<div class="bitImage bitRight" style="width: 150px">
  <img alt="Han var også en lægemand som vi ikke kan lide." src="http://www.abekat.net/images/mengele.jpg" /><br /> Dr. Mengele.
</div>

***Pigen på Apoteket.***

**Apoteker**  
Nummer 23.

**Pigebarn**  
Det er mig.  
Jeg har nr 23.

**Apoteker**  
Aha.

**Pigebarn**  
Jeg vil gerne bede om en graviditetstest.

**Apoteker**  
Nå nå.  
Graviditetstest siger du?  
Hvad skal du bruge den til?

**Pigebarn**  
Ja jeg skal se om jeg er gravid.

**Apoteker**  
Gravid!?  
Har du haft sex?!

**Pigebarn**  
Øh, ja.

**Apoteker**  
Sex med en mand!?!?

**Pigebarn**  
Ja, selvfølgelig med en mand.

**Apoteker**  
…Var det frækt?

**Pigebarn**  
Det rager ikke dig!  
Giv mig en graviditetstest!

**Apoteker**  
Øjeblik øjeblik unge dame.  
Rolig nu.  
Hvorfor passede du ikke bedre på?

**Pigebarn**  
Hvad!?

**Apoteker**  
En ung pige som dig må da vide at hvis man har sex med alle mulige fremmede så sker den slags.  
Du ved jo sikkert ikke engang hvem faren er.

**Pigebarn**  
Jo, min kæreste igennem flere år er faktisk faderen!  
Giv mig så den graviditetstest!

**Apoteker**  
Ok ok.  
Her.

**Pigebarn**  
Hvordan virker den?

**Apoteker**  
Du skal tisse på den.

**Pigebarn**  
Ok, tak.  
Farvel.

**Apoteker**  
Hov hov!

**Pigebarn**  
Hvad?

**Apoteker**  
Du skal tisse på den.

**Pigebarn**  
Ja?

**Apoteker**  
Nu.  
Mens jeg kigger.

**Pigebarn**  
Farvel!

<div class="bitImage bitRight" style="width: 219px">
  <img width="219" height="259" alt="Det er livets mirakel. Og kun lidt klamt." src="http://www.abekat.net/images/sperm.JPG" /><br /> Ren porno!
</div>

***Pigen hos lægen igen.***

**Læge**  
Hej kom indenfor.

**Pigebarn**  
Tak.

**Læge**  
Hvis du bare lægger dig her på den her aflange læder tingelingdims.

**Pigebarn**  
Briksen?

**Læge**  
Ja nemlig.  
Har du selv en medicinsk uddannelse?

**Pigebarn**  
Øh nej.

**Læge**  
Ok.  
Godt, vi skal have scannet din mave for at se hvordan det går med æh… den lille øh… tuttelut som ligger inde i maven.

**Pigebarn**  
Fosteret?

**Læge**  
Ja, præcis.  
Er du sikker på du ikke har hospitalserfaring?

**Pigebarn**  
Ja det er jeg.

**Læge**  
Godt så.  
Hvis du lige trækker op i blusen en gang.  
Godt, så smører jeg lige det her nas på din mave.  
Sådan der, det kan godt føles lidt koldt men det er bare fordi at… det er ret koldt.

**Pigebarn**  
Det er ikke så slemt.

**Læge**  
Alletiders.  
Godt så skal vi have scannet den lille fætter.  
Og til at scanne din mave bruger jeg den her… elektroniske… himstregims…

**Pigebarn**  
En scanner?

**Læge**  
Ved du hvad, hvis du ved det hele selv så kan du selv scanne din mave.  
Så har du jo slet ikke brug for mig!  
Farvel!

Ja, det har ikke været nemt at være hende. Heldigvis lykkedes det hende at få et ganske nydeligt og velfungerende barn ud af sig på trods af alt.  
Tillykke med det Vivi og Thor.