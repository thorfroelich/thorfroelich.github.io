---
title: 'Med dåsegråd #2'
author: Brian Mørk
layout: post
permalink: /med-dasegrad-2/
categories:
  - Introduktioner til...
---
<div class="bitImage bitRight" style="width: 244px">
  <img src="http://www.abekat.net/images/hest.jpg" alt="Den prøver desperat at bide mit ansigt af i afsky." /><br /> Koen griner ikke af det jeg har lavet.
</div>

Denne sommer gjorde jeg den ugerning at irritere abens trofaste læsere med uddrag fra min sorte komiker notesbog ([Med Dåsegråd #1][1]) den bog hvor alle mine stand-up ideer grifles ukritiusk ned. En slags humor Necronomicon, bare mindre underholdende. Jeg gjorde det for at få helt på det rene at jeg er et andenrangsmenneske som burde skys og bortjages fra der hvor godtfolk var. Det virkede ikke.  
Derfor har jeg nu gravet endnu dybere i den stabel af bras og ulykke der kaldes Brian Mørks ejendele, og der fandt jeg endnu ældre notesbøger. De første. Urbøgerne. Bøger fra dengang jeg ikke blåt var grøn, men en farve der kommer før grøn. Pregrøn om man vil.  
Bøgerne viser at min karriere som komiker burde være stoppet før den begyndte. Jeg opfordrer alle til at rejse tilbage i tiden til 2001 og stoppe mig før jeg tager det skæbnesvangre valg. Og hvis det fejler, så rejs tilbage til efteråret 1973 og spark min gravide mor i bugen.  
Her følger en perlerække af smerte. Jesusbarnet græd derved.

**Jokes fra Brian Mørks første sorte bøger**

*Ord der starter med ’for’ er altid negative. Fornedrelse, forbande, forsinke, forhale, forsmået, forkert, forlade, forlange, forpeste, forgive, forkludre, forbrænde, forbytte, forkætre, forkølet, forfærdelig, forslået, forbitre… forelske.</p> 
Jeg kunne godt tænke mig at se en film med den dårligste Lassie. En hund der konstant blev taget til fange af smuglere eller hele tiden faldt ned i en brønd. ”Sidder du nu fast i en rævesaks igen Lassie!? Dårlig hund!”.

Jeg vil være diktator.  
Jeg er begyndt at opdrætte krigsduer.

Nej jeg vil ikke med til Stettin.  
Jeg lider så forfærdeligt af Polenallergi.

Min kæreste mindede mig mest af alt om en kat. Hun havde den der katteagtige elegance og hun var helt sin egen herre.  
Og så slikkede hun sig selv ren og sked i en kasse med grus.

Den sidste gang jeg så min morfar var hele familien samlet om hans seng, han var helt bleg og dødsstivheden var sat ind for længe siden. Hvis man koncentrerede sig kunne man lige ane forrådnelsesprocessen i luften.  
Han døde et par dage efter.

Jeg bryder mig ikke om ordet seksualpartner. ’Partner’ får det til at lyde som om der er tale om en slags samarbejde og det er ikke min erfaring når det kommer til sex.

Hvordan slipper man for at blive voldtaget af en vampyr?  
Kors i røven.

<div class="bitImage bitCenter" style="width: 211px">
  <img src="http://www.abekat.net/images/mus.jpg" alt="Kort efter slog han pjalterne sammen med Adolf." /><br /> Benito overværer her et Brian Mørk show.
</div>

Jeg kan finde på at onanere når jeg slet ikke har lyst.  
Jeg kalder det selvtægt.

Jeg har en bombehund.  
Den tigger (tikker).

Jeg lider noget så slemt af børneeksem.  
Jeg kan ikke tåle de små kryb.

Jeg er farvedøv.  
Jeg kan ikke høre blues.

Origami: Kunsten at folde papir om til små dyr.  
Imagiro: Kunsten at trampe små dyr flade som papir.

Jeg har lige fået en lommelygte.  
Det er rart for jeg har virkelig mørke lommer.

Jeg har lige fået et par cementsko.  
De er rimeligt tunge at danse med.

Ærgeligt at være ordblind ninja.  
Sidde der i mørket på lur.  
Og svinge med en stjernekaster…

Mit hus brændte ned den anden dag.  
Jeg havde en pulverslukker liggende klar.  
Men det var en ildslukker jeg havde brug for.

Var I klar over at Rottegift også er killing gift?  
Man lærer noget nyt hver dag.</em>

Åhr, lad mig være.

 [1]: http://www.abekat.net/2006/07/17/med-dasegrad/