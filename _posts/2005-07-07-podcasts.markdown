---
title: Podcasts
author: Thor Frølich
layout: post
permalink: /podcasts/
categories:
  - "Thor's ting"
---
Der kommet noget nyt og dejligt: Podcasts. De har ganske vist eksisteret i lidt tid, men nu har Apple skruet support ind i iTunes, så nu kommer det at tage fart for alvor. Snart vil hele verden hylde Podcasts.

Selv havde jeg ikke sat mig ind i konceptet, men besluttede mig for at gøre det i dag. Jeg læste lidt hist og pist og snakkede med nogen som ved hvad der rører sig i de unges skrupskøre teknologiverden. Jeg blev så klog, så klog.

Faktisk blev jeg så klog at jeg nu kan fortælle dig, Kære Læser hvad det hele drejer sig om.

**Podcasting gør, at du kan downloade en .mp3 fra internettet!**

Wow. Jeg håber virkelig at min datamat er klar til denne landvinding. Hvad bliver det næste?! At man kan se video på en hjemme-computer?!