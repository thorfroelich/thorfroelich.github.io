---
title: 'Kunst-chok: Ars D.&#8217;s ophavsmand ødelægger nettet.'
author: Thor Frølich
layout: post
permalink: /kunst-chok-ars-ds-ophavsmand-delgger-nettet/
categories:
  - Ars Dementreuse
---
Børn, jeg ved I har glædet Jer. Nogen af Jer, så meget at I helt har glemt at myrde hjemløse og nyde de hjernevridende fiktive intriger som den danske statsradiofoni gør så meget ud af at skildre. Det er derfor med skam og mismod jeg må meddele at ferniseringen på Ars Dementreuse’s første udstilling må udskydes på ubestemt tid. Det er nemlig gået så kedelig til at Max, visionær og lidende kunstner, har ødelagt den stjålne multimedia edb-fax maskine, selve instrumentet, hvorpå kunsten blev rørt sammen. Også internettet. Så hvis du i dette øjeblik ikke er i stand til at logge på *[www.tisse-lis-og-voksdugen.com][1]* for at se om natten skulle have bragt flere billeder, så ved du hvorfor. Max er hvorfor. Han bliver pt. tilbageholdt på ubestemt tid af mig og vil ikke blive løsladt før han lover at kaste sine teknofobiske tendenser af sig og siger “bé bé”. Sataniske maskinstormer. 

Resultatet er imidlertid at I må forblive de kulturelle giftgrunde I nu engang er og væbne Jer med tålmod. Jeg tager Jeres dannelse meget alvorligt, skal I vide. For at fordrive ventetiden fat da morfars stok, gå udenfor i det gode vejr og prygl kvarterets omstrejfende katte indtil far kalder på Jer og Jeres udannelse udi kunsten kan begynde.

 [1]: http://home18.inet.tele.dk/opskrift/