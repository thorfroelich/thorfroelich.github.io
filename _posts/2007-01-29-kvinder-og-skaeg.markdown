---
title: Kvinder og skæg.
author: Brian Mørk
layout: post
permalink: /kvinder-og-skaeg/
categories:
  - Generel spas
---
Som en god kollega og ven engang sagde ’kvindelige komikere kan da også være sjove. Hvis de for eksempel falder på en cykel.’ (Tak Carsten Eskelund). Sætningen bærer mere end et gran af sandhed. Kvinder er nemlig meget sjældent morsomme. Det ligger ikke til dem. De har svært ved det. De kan være dygtige til så meget andet. At brokke sig for eksempel, eller til at se pæne ud, men sjove det er de altså ikke. 

<div class="bitImage bitRight" style="width: 188px">
  <img src="http://www.abekat.net/wp-content/images/kvinde.jpg" alt="... IKKE!" /><br /> Og publikum lo og log…
</div>

Man kan se det på antallet af kvindelige komikere, humorister og satirister i verden. De er ganske få. Og de gode er endnu sjældnere. Og de geniale viser sig at være mænd.  
Men i disse tider er det ikke velset at skære alle over en kam og det er grunden til at jeg smurte mig en figenpålægsmad og satte mit skvulpende korpus tilrette foran mit tv og så ’Normalerweize’ på DR2. Et sketchprogram der er lavet af kvinder, om kvinder, til kvinder. Et program som er stærkt inspireret af det meget dygtige ’Smack My Pony’ fra den tidligere romerske provins Brittanien. Et program der virker som en slags bevisførelse for at kvinder sagtens kan være sjove lige som mændene, ud fra tankegangen ’Der er intet mænd gør bedre end kvinder’. Man glemmer selvfølgeligt at 90 % af sketchene i ’Smack My Pony’ rent faktisk er skrevet af mandlige humorforfattere, men lad nu blot den uvigtige detalje ligge (typisk for en mand sådan at gå op i fakta!).

<div class="bitImage bitLeft" style="width: 208px">
  <img src="http://www.abekat.net/wp-content/images/izzard.jpg" alt="Det er en mand." /><br /> Denne kvindelige komiker er meget dygtig. Men ingen kvinde.
</div>

Jeg ved ikke hvorfor kvinderne følte behov for at få deres eget sketchprogram da de jo i forvejen dominerer på alle kanaler, med deres indretnings/ madlavnings/ børneopdragelse/ make-over/ mode/ popstars/ vild med dans/ du er hvad du spiser/ haveprogrammer. At se dansk tv svarer til at have abonnement på 12 forskellige dameblade på en gang.  
Man får følelsen af at pigerne i ’Normalerweize’ har fået lov til at lave programmerne netop fordi de er pigebørn og ikke fordi de hverken brænder for comedy eller har nogen nye ideer til genren. Eller er sjove. Og er det ikke netop en form for diskrimination? Er det ikke at særbehandle når man ikke lader dygtigere mænd komme til fadet. Ansætter man ikke efter kvalifikationer længere? Er verden af lave?

<center>
  </p> <div class="bitImage bitCenter" style="width: 208px">
    <img src="http://www.abekat.net/wp-content/images/burt.jpg" alt="Meget." /><br /> Det her gør kvinder meget bedre end mænd.
  </div>
  
  <p>
    </center>
  </p>
  
  <p>
    Det kan selvfølgelig også bare være at jeg er misundelig over at jeg ikke har mit eget sketchprogram på DR2. Jeg er notorisk smålig.
  </p>