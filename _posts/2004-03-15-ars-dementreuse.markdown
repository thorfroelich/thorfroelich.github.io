---
title: Ars Dementreuse
author: Thor Frølich
layout: post
permalink: /ars-dementreuse/
categories:
  - Ars Dementreuse
---
Spændende tider her på abekat.net. Det er lige præcis hvad vi går i møde. Udover at kunne servere frisk rukola og artikler om emner uden relevans, vil vi fremover også kunne udvide Jeres snævre horisonter udi kunst. Ja, kunst. Derfor den nye kategori, passende navngivet ‘Ars Dementreuse’, efter det old-sumeriske for Dement-Avangardistiske Digitale Flade Udtryk. Så sig ikke at vi ikke holder af Jer. Helt alvorligt – jeg gider ikke høre på det. SÅ er det i seng uden aftensmad.  
Hoveddynamoen bag værkerne er ingen ringere (ej heller bedre) end Max Turno Daugaard, måske bedre kendt som Maggie eller Fluffy. Selv deltager jeg, Thor Frølich, i en ringe del af processen. Egentlig er jeg blot et af mange værktøjer, som kunst-tornadoen Max har valgt at benytte i den svært forståelige hændelsessekvens: skabelsen af værket.  
I skrivende stunder voldtager mesteren de sidste pixels i det første skilderi, den første chok-bølge i en uforberedt kunstverden – værket ’01′. Det hele gør løs, når Max, notorisk menneskefjendsk kringle-bager og evighedsstudent, efterlader en nøje arrangeret bunke fugleknogler på min hovedpude. Glæd Jer.

Undskyld, er der mere æter?