---
title: En i enden
author: Thor Frølich
layout: post
permalink: /en-i-enden/
categories:
  - Generel spas
---
<div class="bitImage bitRight" style="width: 208px">
  <img src="http://www.abekat.net/images/cykel_guitar.jpg" alt="Den allerværste af dem." /><br /> Her ses en af Apokalypsens ryttere, <em>Dårskab</em>.
</div>

Apokalypsen, Ragnarok, Armageddon. Slutningen på det hele har mange navne. Og komme skal den nok, uanset hvad vi måtte kalde den. Den er i vores del af verden beskrevet indgående i Johannes Åbenbaringen(*), mens de i andre (og mere forkerte) egne har noget lignende nedfældet på noget bark eller inde i hjernen på en tosset kone. Johannes beskriver hvorledes ballet skydes igang af 4 muntre svende til hest, kaldet *Krig*, *Sult*, *Sygdom* og *Død* eller noget i den generelle plagsomme retning. Men før denne Enden på Alt kan sættes ind, skal vi, i følge det langt mindre kendte og efter min mening temmeligt oversete Karsten Evangelium igennem en art generalprøve på apokalypsen: *Prepokalypsen, Den Noget Kedelige Forringelse af Alt*.

> Fire ryttere skal De komme; På fire cykler;  
> Ikke forfærdelige dog ej heller ønskværdige;  
> Kiv, Brødflov, Sløj og Træt kaldes de ved navn;  
> Og sandeligen skulle alt blive lidt ringere.

> **Kiv**  
> Først skal komme en gusten-gul Raleigh;  
> Pivende lejer, rusten kæde, ingen ringeklokke;  
> Småskænderier og let håndgemæng følger i hans hjulspor;  
> Næstekærlighed vendes til irritation;  
> Brødre vil yppe kiv mellem brødre;

<center>
  </p> <div class="bitImage bitCenter" style="width: 203px">
    <img src="http://www.abekat.net/images/cykel_gentleman.jpg" alt="Ej heller vil de lette på hatten til hilsen." /><br /> “Midt på vejen vil de køre uden lys; Og ej give tegn ved sving”. Karsten Evangeliet 12:85
  </div>
  
  <p>
    </center>
  </p>
  
  <blockquote>
    <p>
      <strong>Brødflov</strong><br /> Den anden rytter vil hvirvle landet rundt;<br /> En racercykel med gedebukkestyr; Et dusin gear;<br /> Det ganske land skal føle lysten til<br /> Citronmåne fra tanken eller kringle;<br /> Selv de nys affodrede og de trinde især;
    </p>
  </blockquote>
  
  <blockquote>
    <p>
      <strong>Sløj</strong><br /> Den tredie ganger er punkteret og malingen skaller;<br /> På den skal sidde en slumpen figur;<br /> Drøjt snot vil hænge fra snudeskaftet; Hosten gjalde;<br /> Mange skal blive hjemme fra arbejde<br /> I sottesengen; Mindst et par dage.
    </p>
  </blockquote>
  
  <blockquote>
    <p>
      <strong>Træt</strong><br /> Sidst skal komme Cyklisten; Den tavse;<br /> De andre er ham underlagt;<br /> Den hvide SCO velsmurt og skinnende;<br /> Ingen vil underslippe hans åg;<br /> Menneskesønnen gnider øjet;<br /> Ved gry vil han kun svært ud af fjerene.
    </p>
  </blockquote>
  
  <p>
    (*) <em>Af mange beskrevet som den mere actionprægede af åbenbaringerne.</em>
  </p>