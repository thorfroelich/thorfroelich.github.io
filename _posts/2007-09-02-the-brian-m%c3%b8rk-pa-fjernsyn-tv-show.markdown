---
title: The Brian Mørk På Fjernsyn TV Show
author: Brian Mørk
layout: post
permalink: /the-brian-m%c3%b8rk-pa-fjernsyn-tv-show/
categories:
  - Generel spas
---
Skamløs promovering? Selviscenesættelse? Moi?

Ja da.

Om den korteste tid går det famøse og berømte ’Brian Mørk Show’ i luften(*) på Zulu. Det betyder at op til otte mennesker ad gangen kan følge med i mine eventyrlige eventyr sammen med mennesker der, i modsætning til mig, rent faktisk er nogle af rigets mest kendte ansigter.  
<!--more-->

  
Hvorfor skal man bruge sin dyrebare tid på at sidde i en slidt sofa og se mit show, når man kan udnytte den samme tid til at pille sårskorper af sine albuer eller spise tigerroulade med marcipan smag? Fordi, mine elskede venner, man kan gøre det samtidig med!

Og så fordi at, jo flere mennesker der ser programmerne, jo mere magt får jeg i mediebranchen, og mediebranchen styrer verden. Et lille trin op ad magtens stige til jeg en skønne dag står på tinden og ler af jeres uvaskede pøbelansigter. Og arbejder for fred og kærlighed for alle, selvfølgelig. 

<center>
  <br /> [QUICKTIME http://www.abekat.net/wp-content/images/BMSTrailer.mov http://www.abekat.net/wp-content/images/BMSTrailer.mov 720 406]<br /> Klik på kulørte rektangel for at afspille. Du kan også højreklikke <a href="http://www.abekat.net/wp-content/images/BMSTrailer.mov">HER</a> og vælge ‘gem som…’ eller noget tilsvarende sært.<br />
</center>

(*) *Eller mere korrekt. Det kommer på TV.*