---
title: Frygtløse abe
author: Brian Mørk
layout: post
permalink: /frygtlose-abe/
categories:
  - Generel spas
---
<div class="bitImage bitLeft" style="width: 210px">
  <img src="http://www.abekat.net/images/shed.jpg" alt="Omme bag skuret." /><br /> HER ER MUHAMMED!
</div>

Jeg ler i ansigtet på farer. Sådan er jeg. Frygtløs. Indrømmet man skal time sin latter ordentligt og ikke kaste den i grams. Det nytter ikke at le i ansigtet på en angribende løve da den ikke forstår modet i at le. Løver forstår slet ikke humor. Ej heller er det dygtigt at le hvis man befordrer sig ind på en isolationsstue fyldt med giftig Ebola. Det typiske luftbårne patogen vil heller ikke værdsætte dit mod. Derimod kan du med succes gøre som jeg. Le i ansigtet af farer der bliver yderligere provokeret af dit mod og din modige latter.  
Denne artikel skal handle om at trodse farer og ikke føle angst, frygt og skræmthed (det sidste ord findes ikke, men jeg er modig, ikke litterær). De sidste par uger har været præget af 12 tegninger af den flotte profet Muhammed. Den muslimske verden (den samme verden som den her, bare varmere) brød sig ikke om tegningerne og udtrykte deres mishag ved at stikke ild på bygninger og hærge i horder. Noget som teaterkritikere og deres lige kun drømmer om. Folk i hele den vestlige verden (den samme verden som den her, med sammenlignelig temperatur) blev skræmt fra vid og sans og vil i uoverskuelig fremtid holde sig fra at karikere den stolte profet (eller noget som helst andet islamistisk) af frygt for repressalier.  
Men jeg lader mig ikke kue. Aben lader sig ikke kue. For her i landet har vi nemlig noget der hedder ytringsfrihed! Vi kan sige lige hvad vi vil. Tegne lige hvad vi vil. Gøre lige hvad vi vil. Næsten.  
For denne ytringsfrihed er omtrent lige så fri som den Frie Vilje Vorherre gav os i fødselsdagsgave.

*“Du kan gøre lige hvad du vil. Arbejde om søndagen siger du? Ja ja, men jeg brænder dig i en sø af svovl til evig tid. Men du kan da bare gøre det hvis du har lyst, jeg stopper dig ikke.”  
Citat: Jahve.*

“Til evig tid” er ret lang tid (faktisk en af de længste tider man har.) og en sø af svovl er ikke noget der lokker, lige meget hvor meget badesalt og afslappende aroma man så pøser i. Derfor er den Fri Vilje heller ikke helt så fri som de påstår den er. Det kan selvfølgelig også være gud mente “fri” som i “Gratis Vilje”? Jeg ved det ikke. Men i hvert fald er det det samme med vores elskede ytringsfrihed. Vi kan sige lige hvad vi vil så længe vi ikke siger Hendes Højhed Dronningen er en ”Hummertøs” eller at en repræsentant for ordensmagten er en ”Fucking Luderso”.

<div class="bitImage bitCenter" style="width: 468px">
  <img src="http://www.abekat.net/images/bil.jpg" alt="Han kører Trans Am." /><br /> HER ER MUHAMMED!
</div>

Det er muligt vores ytringsfrihed ikke er fuldstændig, men det skal ikke stoppe mig fra at pøse æter på gløderne. Jeg vil i ytringsfrihedens navn afbillede den eneste sande profet her på aben, helt uden frygt. Alle billederne i denne artikel er af Muhammed. Jeg er ikke bange! Se mig, her er jeg!  
Så skulle den være kringlet.

<div class="bitImage bitRight" style="width: 200px">
  <img src="http://www.abekat.net/images/muhammed.jpg" alt="Ham den flinke nede fra kiosken." /><br /> HER ER MUHAMMED!
</div>

**Ps:** Hvad er det her også lige for nogle usle statements?

**“Nu ved terroristerne pludselig hvor Danmark er på et kort!” **  
Har Danmarks eneste forsvar indtil videre været at terrorister ikke kunne betjene et krak kort eller et Internet? Nu da vores hemmelige lokation er afsløret er vi prisgivet.  
Det var så meget bedre dengang ekstremister troede man skulle igennem et klædeskab for at komme til Kastrup, eller over en regnbuebro. Nu er der jo intet der stopper dem fra at myldre ind over vores grænser og stikke ild på vores elskede flag i både kager og kolonihaver.

**”Disse Muhammedtegninger er lige så slemme som jødekarikaturerne i 30’erne!”**  
Hvis du mener fordi de er tegnet dårligt så har du ret. De havde en langt bedre streg dengang, men de tog sig også tiden til det.  
Hvis du derimod mener at de er lige så moralsk forkastelige, så er du en klovneabe. Muhammedtegningerne laver fis med en religion. Det må man godt. Ikke en eneste af de 12 tegninger afbilleder islamister som værende spader eller rumpetter. Kun deres profet drilles. Karikaturerne i det tredie rige viste Abrahams sønner som glubske gribbe der levede af guld og børnejuice. Ikke religionen, men menneskene.  
Derfor er det to sager så forskellige at de knap kan sammenlignes. Og hvis du mener noget andet så sender jeg dig gerne en turban fyldt med bombe.