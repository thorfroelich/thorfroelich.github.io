---
title: Mere jul end godt er i Marts måned.
author: Brian Mørk
layout: post
permalink: /mere-jul-end-godt-er-i-marts-maned/
categories:
  - Generel spas
---
Abejugend, jeg skal bruge jeres hjælp. Jeg kan ikke gøre det alene. Eller det kan jeg godt men jeg gider ikke. Jeg er notorisk doven, jeg tager taxa når jeg går i søvne.  
Tidligere her på aben har jeg skrevet om min plan om at lave en voksen julekalender til TV (link til artiklen med nisserne), men på grund af indavl og ondskabsfuld inkompetence i dansk tv, blev den aldrig købt og produceret. Nu, efter flere måneder i dyb depression og mange piller, spændetrøjer og kolde omslag senere, prøver jeg igen.

Det følgende er en præcis beskrivelse af hvad jeg og mine to kolleger, Michael Schøt og Jacob Wilson, har planer om at skrive og sælge til tv. Men er det en voksen julekalender du ville gide se? Læs og bedøm.

<div class="bitImage bitRight" style="width: 280px">
  <img src="http://www.abekat.net/wp-content/images/speer.jpg" alt="Men han er død." /><br /> Albert Speer ville le og le.
</div>

*”Du synes din chef er led? Deres chef er Hitler!”*

<center>
  <strong>Hitlers Jul</strong>
</center>

  
*En julekalender for voksne i hele 24 afsnit.</p> 
En julekalender der foregår på et helt tilfældigt kontor blandt helt tilfældige kontoransatte på noget der tilfældigvis er Hitlers forkontor dybt nede i en bunker, i det russerbesatte Berlin i slutningen af 2. Verdenskrig. Stemningen på kontoret er dårlig. Chefen er sur. Den røde horde står ved døren og Julen er truet. Kan de ansatte på kontoret finde julestemningen frem før det tredje rige kollapser?

I 24 afsnit prøver seriens hovedpersoner at redde julen imod umulige odds. De er alle ganske almindelige funktionærer der absolut intet med nazismen har at gøre, men som bare har en ret uheldig arbejdsplads med en ret tvær og ubehagelig chef, og som ihærdigt prøver at få det bedste ud af en ret umulig situation.

Hitler (som aldrig ses, kun høres skrige vredt) har været så uheldig at sende al kvalificeret kontorhjælp til fronten, hvilket har betydet at hans nuværende stab er en flok inkompetente fjolser. En flok inkompetente fjolser der enten indirekte eller direkte er skyld i alle de store fejltagelser der kostede Nazityskland sejren under krigen. Her spilles der Risk på Hitlers taktikbord når Hitler er væk, og her sendes vinterudrustningen til tropperne ved Stalingrad ved et uheld til tropperne El Alamein og her ansættes rask væk en rengøringsdame fra den franske modstandsbevægelse fordi hun er lækker.

Her er intet jødehad eller drømme om arisk overherredømme, her er kun tanker for hvem der skal hente basser ovre hos den gode bager (bag russernes linier), om der overhovedet bliver nogen julefrokost, om det er muligt at skjule julepynt i Nazipropaganda og hvem der skal være nisseven med Hitler? Helt almindelige kontortanker på et ikke helt almindeligt kontor.

Al handling foregår på Hitlers forkontor med hvad der umiddelbart dertil følger. Toilet, tekøkken, kopirum. Optagelserne blandes med arkivfilm af løbende russere og bombenedslag i Berlins ruiner.</em>

<center>
  </p> <div class="bitImage bitCenter" style="width: 423px">
    <img src="http://www.abekat.net/wp-content/images/hitler1.jpg" alt="Højt fra træets grønne top sidder hagekorset." /><br /> Hitler julehygger med drengene.
  </div>
  
  <p>
    </center>
  </p>
  
  <p>
    Dette er den programbeskrivelse de seje professionelle mediemoguler har modtaget og læst (skimmet før det rammer skraldespanden og går op i flammer). Nu har du læst det, men gad du se det på tv i december?
  </p>