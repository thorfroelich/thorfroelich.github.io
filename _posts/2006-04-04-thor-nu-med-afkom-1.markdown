---
title: 'Thor, Nu Med Afkom #1'
author: Thor Frølich
layout: post
permalink: /thor-nu-med-afkom-1/
categories:
  - Ars Dementreuse
---
[<img src="http://www.abekat.net/images/Thor_Comic_07.jpg" width="500" height="200" alt="" />][1]  
<center>
  (med tryk på en knap bliver billedet større, menneske-person)<br /> Kunst og ide: <a href="http://no-go.dk">Poulsen</a>
</center>

Så skete det uventede. Min kæreste havde ganske vist forsøgt at få mig i tale angående “noget relativt vigtigt”, men jeg ville med vanlig stædighed ikke høre tale derom. Og nu har jeg en [datter][2]. Hun er ganske ny og hendes fingre er ikke nyttige til meget andet end at stoppe i egen mund eller flagre vildt omkring, så I skal ikke vente Jer noget skriftligt fra hendes side de første par uger. Jeg derimod vil skrive vidt og bredt om hendes gøren og laden. Særligt meget om hendes laden, hvis den foreløbige trend viser sig at vare ved. Dog kan jeg ikke afvise at der går lidt tid, før min skrivefrekvens kommer op på fordums imponerende niveau. Bær over med mig og min ble-fyldte favn.

*(Barnets navn bliver, modsat den kulørte stribes påstand Aviaja. Det er et grønlandsk navn, som betyder noget i retning af “menneske-pigen som ikke viger tilbage for godt smørrebrød”.)*

 [1]: http://www.abekat.net/images/Thor_Comic_07.jpg
 [2]: http://www.abekat.net/images/aviaja.jpg