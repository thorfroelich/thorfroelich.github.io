---
title: Skrækisme
author: Brian Mørk
layout: post
permalink: /skraekisme/
categories:
  - Generel spas
---
<div class="bitImage bitRight" style="width: 152px">
  <img src="http://www.abekat.net/wp-content/images/fly.jpg" alt="Hvad byder man uventede gæster?" /><br /> Dengang de opdagede de havde brug for større fly.
</div>

Jeg har knækket nøden (så nu skal jeg på skadestuen ha ha) og inde i den sønderknuste skal har jeg fundet løsningen på alle vores problemer. Eller ihvertfald et enkelt af dem.  
Skrækisme. Den værste og mest eksplosive af alle ismer, bortset fra Hitlerisme og Stalinisme som også ligger ret højt på listen over at være røvet og sprænge ting i luften. Men i det mindste gik Hitleristerne i spiffet tøj og Stalinisterne havde dygtige (og farlige) orgler de kunne spille på ved fjendtlige sammenkomster. De ting har skrækisterne ikke engang kørende for sig.  
Skrækisme koster den Vestlige Verden uendelige milliarder (Dollar) hvert år og må derfor, logisk set, være et langt større problem end både SULT og AIDS som kun koster nogle få millioner (menneskeliv) om året.  
Gode og rare penge man kunne bruge på andre vigtige ting, som at bygge endnu større biler eller at suge smør ud af amerikanere og pumpe det ind i afrikanere som jo ikke selv kan finde ud af at spise ordentligt og derfor er uklædeligt tynde.

Hvordan man løser problemet med disse vrede dynamitklædte muslimer, baskere, nordirere og greenpeacere?  
Såre simpelt. Så simpelt at jeg oven i købet har flere forskellige løsninger liggende og flyde på mit opulente viktorianske skrivebord, som nogen ville kalde en planke over to ølkasser, men potato, *potato*.

Løsningen på den internationale skrækisme.

**Jeg tager skylden.**  
Hver gang en mistænkeligt udseende taske med krudt og kuglelejer holder op med at være en taske med krudt og kuglelejer og bliver til en hurtigt ekspanderende kugle af ild og død, så ringer skrækisterne altid ind og tager ansvaret.  
”Det var os der gjorde det.” siger de. Og ”Så kan i vantro hunde lære ikke at tisse på gulvet” og ”Allah er stor som et hus. Verdens største hus, ikke bare et hvilket som helst hus.”.  
Men ikke mere. For i fremtiden ringer jeg bare ind og påtager mig ansvaret først.  
Jeg forudser at det vil lyde præcis som følger:

<div class="bitImage bitLeft" style="width: 172px">
  <img src="http://www.abekat.net/wp-content/images/Peace201.jpg" alt="Som står uafgjort i Sten, Saks, Papir konkurrencen." /><br /> To små herlige skrækister.
</div>

Ring ring (telefonen)  
**Præsident af vestligt land:** Hallo?  
**Skrækist:** Ha ha ha (Piratlatter)  
**Præsident: **Hallo? Hvem er det?  
**Skrækist: **Det er den Lysende Hats Rene Hyttes Folkehær. Det var os der bombede jeres rutebilstation, og så kan i uhellige og fladnæ…  
**Præsident:** Desværre, Brian har allerede ringet. Godt forsøg ellers. Farvel!  
Klik (telefonen)  
**Skrækist:** %\*#&¤=\*!! (uhellige eder)

Hvis det bliver ved længe nok så indser de at deres skrækisme ikke nytter noget og bruger derfor deres indestængte energi og brændende had på noget mere fornuftigt. Som håndbold eller indretningsprogrammer.

Jeg havde også en anden, langt mere brugbar, løsning, men desværre lå den i min lomme som jeg glemte at tømme da jeg skulle vaske tøj.  
Den var ellers god.