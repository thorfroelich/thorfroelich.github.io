---
title: Skabs-snedker
author: Brian Mørk
layout: post
permalink: /skabs-snedker/
categories:
  - Generel spas
---
Jeg har bygget et skab. Nej, ikke blot et skab men en købmandsdisk. Sådan et med et uhelligt antal af små skuffer hvori købmændene i gamle dage opbevarede deres mel, kandis eller kork, og hvori jeg vil opbevare alt det lort jeg normalt ville smide i en skakt, men hvor Pigebarnet nu beordrer mig til at beholde til evig tid fordi det er ”vigtigt”. Kvitteringer, skattepapirer, forsikringspapirer, pas etc. 

<center>
  </p> <div class="bitImage bitCenter" style="width: 452px">
    <img src="http://www.abekat.net/images/al.jpg" alt="Altså en hvilken som helst disk!" /><br /> En disk som ville være Al Pacino i rollen som købmanden fra Venedig værdig.
  </div>
  
  <p>
    </center>
  </p>
  
  <p>
    Jeg byggede det selv fra helt fra bunden. Sådan er jeg. Dermed ikke sagt at jeg selv tog ud og fældede træet i skoven og derhjemme savede plankerne til i de rette størrelser, og nej jeg smedede heller ikke selv søm og skruer ud af smeltet metal jeg selv havde brudt ud af svensk malm, men jeg samlede selv delene ud fra en manual. Og det tæller også.<br /> De tog mig tre hele dage at samle. Og da jeg var færdig havde jeg kun to poser med små søm, 4 skruer, 5 dyveler (som jeg egentlig ikke engang ved hvad er) en tube lim og en skuffelåge tilovers. Skuffelågen er mest tilovers fordi den faldt af efter 12 minutter og nu kan jeg ikke få den på igen. Men flot står det og næsten skinner på mit kontor. Der mangler som sagt en enkelt låge, men kan man se bort fra det så er alt i perfekt orden. Godt nok må man helst ikke løfte i disken da den øverste plade ikke sidder utroligt godt fast, og 4 af lågerne er åbenbart ikke sat helt korrekt i da de alle åbner hvis man hiver i den ene. Men derudover er det et fedt skab.
  </p>
  
  <div class="bitImage bitRight" style="width: 176px">
    <img src="http://www.abekat.net/images/jesus1.jpg" alt="Med en mirakuløs savteknik." /><br /> Jesus er en bedre snedker end jeg.
  </div>
  
  <p>
    Vi tør ikke rigtig bruge det i frygt for at det bryder i brand eller styrter sammen og tager resten af huset med sig, og det betyder at alle de 7000 ting vi tog ud af det gamle skab for at putte ind i dette nye, nu ligger i stabler overalt på mit kontor og denne artikel er skrevet på et køkkenbord (som nu heller ikke er for kønt).<br /> Jeg må indrømme at jeg ikke er praktisk anlagt. Skal noget skrues, sømmes, flikkes eller svejses i hjemmet så er det gerne Pigen der gør det mens jeg er på farten for at bringe kød på bordet. Jeg er kort og godt en idiot. Jo det er sandt, bare spørg nogen. Hvem som helst. Alle ved det.
  </p>
  
  <p>
    Jeg er ikke nogen gør-det-selv mand. Faktisk er der kun en ting jeg er god til at gøre selv, og selv der kan jeg også bedst lide at få hjælp af Pigen*.
  </p>
  
  <p>
    * Frækt.
  </p>