---
title: Post til en abekat
author: Thor Frølich
layout: post
permalink: /post-til-en-abekat/
categories:
  - Generel spas
---
<div class="bitImage bitRight" style="width: 208px">
  <img src="http://www.abekat.net/images/lada.jpg" alt="En-akslet køreglæde!" /><br /> Ladavogntøj.
</div>

Hold da helt op manner. Siden adjunkt Brian Mørk offentliggjorde nogle af de breve vi har modtaget igennem tiden og brevsprækken, er det væltet ind med mere uønsket post. Mange sølle eksistenser har fået det indtryk at vi her på aben ikke har bedre at tage os til end at svare på spørgsmål fra selvsamme sølle eksistenser. Og det har vi naturligvis ikke.

*Hej Abe,  
Jeg så forleden aften, fra den lune plads på førersædet af min Lada, et uforklarligt lysende fænomen på himlen ude over Hanstholm. Først hang det bevægelsesløst i adskillige minutter før det fór afsted i et umuligt og rasende hastigt zigzag-mønster i retning af Belgien. Så mit spørgsmål lyder: Kan min Lada uden problemer køre på diesel, skønt den er udstyret med en benzin-motor? Der er mange penge at spare, sandelig. Sig mig venligst det.</p> 
Lars Grothum, Hvam  
</em>

Hej Lars,  
Mig bekendt har Lada aldrig lavet en diesel, ej heller en benzin-udgave. Derimod findes der et væld af træflis-fyrede modeller, som skiller sig ud fra hinanden ved at brænde flis af varierende granulering.

Ærbødigst,  
Aben

*Aben,  
I den ejendom hvor jeg bor har vi fået fælles internet ført ind med kabler og ledninger. Det er for så vidt ganske udmærket, da dette internet indeholder en hel del interessant materiale. Ved, hvad jeg antager kun kan være en fejl optager Jeres tarvelige publikation en plads på vores internet (nærmere bestemt på adressen wwww.abekatdk.net). Vær venlige straks at slette jeres smuds fra det internet jeg har købt og betalt i dyre domme eller I vil høre fra min advokat. Og han vil fortælle Jer at I skal fjerne jeres smuds fra mit internet.</p> 
Hilsen,  
Keller Rødtunge, Falster</em>

Kæreste Keller,  
Må jeg lægge ud med at forsikre dig at det er utilsigtet og en hændelse vi beklager dybt. Der skulle på den adresse naturligvis have ligget store mængder homoerotisk fiktion, illustreret af læserne selv. Vi vil straks få rette op på fejlen.

Kærlige hilsner,  
Aben, Afdelingen for Hele Internettet

<div class="bitImage bitLeft" style="width: 188px">
  <img src="http://www.abekat.net/images/divan.jpg" alt="Velour!" /><br /> Sans monsieur Mørk.
</div>

*Kære Abekat,  
Jeg skriver for at fortælle om et modermærke jeg har på lænden af min krop. Det er meget stort og ligner Brian Mørk henslængt på en divan. Er det muligt at Brian derved tilhører mig eller skal jeg snarerer tolke det som en forbandelse? Brian Mørk er en meget meget flot mand.</p> 
Mange tak,  
Kratbjørg Vædel, Humse</em>

Hej Kratbjørg,

Du holder nallerne fra Brian. Efter samråd med vores advokat Erland Vanger, gør vi hermed krav på hele dit hofteparti. Du har 14 dage til sende det til os, forsvarligt emballeret og uden beregning. Pakken bedes afleveret på adressen:

Abekattemanden  
Det Gule Hus

Det var alt for denne gang. Bliv endeligt ved med at sende os mere post, så længe den indeholder penge eller kokain. Spar os venligst for jeres træge spørgsmål.