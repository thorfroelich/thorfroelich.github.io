---
title: Tilfældige fakta
author: Thor Frølich
layout: post
permalink: /tilfaeldige-fakta/
categories:
  - Generel spas
---
Statsradiofonien har i årevis forsøgt at undertrykke dette, men der findes såvel farvand som alle mulige andre ting øst for Hebriderne. Hebriderne, eksempelvis og Skotland hvor skotterne bor og kommer fra. I Skotland og på de før omtalte øer bor faktisk mennesker, som kunne tænkes at være interesseret i vejrudsigten for *selve* Hebriderne. Ja, jeg kigger anklagende på dig, statsradiofoniske vejrudsigtoplæser!

<div class="bitImage bitRight" style="width: 158px">
  <img src="http://www.abekat.net/wp-content/images/rumania_01.jpg" alt="Læsterlige bank, ville vi få." /><br /> Rumænien vs. Danmark 1-0
</div>

Rumænien kan snildt banke os i vigtige prestigefyldte aktiviteter som krig, kapgang og langspyt. Årsagen skal findes i at de har inddelt deres hovedstad Bukarest i sektorer og derved er betragteligt sejere end os. Hvorfor bor jeg ikke i Sektor 67?! (Svaret er: Vi bruger ikke sektorer i vores postadresser her i Danmark.)

Skulle du være så heldig at finde et skelet, måske i en roekule eller i dit indkøbsnet, tøv da en kende. Eller så mange kender du er tryg ved. Du kan nemlig ikke være sikker på at det er dinosaurusknogler og dermed årsag til lykkelig glæde og glædelig lykke. Andre dyr, så som mennesker og egern har knogler indeni ganske som den stolte fortidsøgle havde det. Du gør klogt i at skelne mellem for-, rum- og nutidsknogler. Museer, som eksempelvis Øgledyrsmuseet og Tivoli, køber kun ganske særlige knogler. Den rigtige slags kan derimod indbringe dig mange dejlige guldmønter ved salg. For guldmønterne købte du sukkerristede mandler, din slikmund.

<div class="bitImage bitLeft" style="width: 308px">
  <img src="http://www.abekat.net/wp-content/images/sikorsky_01.jpg" alt="Ingen airbag, dog." /><br /> Blød hat og måske sikkerhedssele.
</div>

Helikopterpioner Igor Sikorsky var, udover en pioner udi helikopt, også bekendt med farerne forbundet med det spændende arbejde med flyvende maskiner. Når han prøvefløj sine fantastiske apparater tog han altid flest mulige sikkerhedsforanstaltninger. Blandt andet kan det nævnes at han ganske fornuftigt lod sit skrøbelige hoved beskytte af en stilfuld herrehat.

Asta Hendriksen, Løgstør, er i dag komplet ensom pga. hendes konstante brug af ordsproget “kommer tid, kommer råd”. Hendes familie og vennekreds skal have kaldt det “pisse irriterende” og svoret ikke at ville se hende igen. Asta tager det efter omstændighederne pænt og er jævnfør ordsproget optimistisk for at hendes situation vil ændre sig til det bedre. Det vil den naturligvis ikke.